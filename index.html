<!doctype html>
<html lang="pl">
	<head>
		<meta charset="UTF-8">
		<title>Wiersz</title>
		<link rel="stylesheet" href="css/style.css">
	</head>
	<body>
		<h4>Wiersz: Drzewa | Autor: Krzysztof Kamil Baczyński</h4>
		<blockquote>
			<p>
			Drzewa - to chumr zgęszczenia,
			pod nimi dzwoni ziemia,
			nad nimi rwą wezbrane
			planety z brązu lane.
			</p>
			<p>
			Lasy - smutku zielone
			serca - w szmer przemienione,
			pod nimi piły lament
			białymi jęczy kłami. 
			</p>
			<p>
			Drzewa - bawoły złote
			dymiły rudym poetem,
			z pomrukiem ciała kładły
			ku ziemi, aż upadły. 
			</p>
			<p>
			Drwale w śmiechu sypali
			zęby jak sznur korali.
			To piłą - ciszy przytną,
			to śmiechu białą brzytwą. 
			</p>
			<p>
			Liście jak oczy wydrą
			lśniące zieloną krzywdą,
			to korę ciemną z ciała,
			aż tryśnie krew dojrzała. 
			</p>
			<p>
			A nocą w sen zagięci -
			- w warczący wir pamięci -
			zobaczą drwale w lęku,
			przykuci nocy ręką,
			idące na nich prosto
			topory sosen ostre. 
			</p>
			
		</blockquote>
	</body>



</html>